Pantiņš -  dzejolis, parasti ar vienkāršu, arī vāju saturu un formu.
Piemērs:



Parudenī.
Ežmalītē sēdu, skatos,
Vasariņa vārpu ratos

Aizbrauc pāri laukiem maniem,
Zvanīdama dzērvju zvaniem.

Miežu stiebri-ritentiņi,
Auzu skaru iemauktiņi;

Groži - tīmeklīšu diegi-
Mirdzēt mirdz kā balti sniegi.

Aizbrauc, aizbrauc vasariņa...
Cīruls bēdīgs čirkst uz ciņa:

Liru- lī!!!
Liru - lī!!!

Lirai stīgas satrūkušas:
Visas dziesmas izbirušas-

Liru - lī!!!
Liru - lī!!!

Kur lai citas tagad jemu;
Saulīte iet zemu, zemu.

Liru - lī!!!
Liru - lī!!!

Kaili lauki, salti rīti,
Tukša dziesmu vācelīte.

Liru-
         Liru -
                    Liru - lī!!!

